<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" href="styles/main.css">
    <link href="https://fonts.googleapis.com/css?family=Amatic+SC|Lato" rel="stylesheet">
    <title>HCI Portfolio Milou</title>
</head>
<body>
    <main>
        <nav>
        <section>
                <ul id="logo-nav">
                    <li>
                        <a href="index.html">
                        <img class="logo" src="assets/logo.svg" role="presentation" /></a>
                      </li>
                </ul>
            </section>
            <section class="menu-section">
                <ul id="main-nav" class="menu">
                    <li>
                      <div class="dropdown">
                            <button class="dropbtn">Topics</button>
                            <div class="dropdown-content">
                              <a href="exertion.html">Exertion games</a>
                              <a href="vr.html">AR and VR</a>
                              <a href="wearables.html">Wearables</a>
                              <a href="artificial.html">Artificial creatures</a>
                            </div>
                          </div>
                    </li>  
                      <li>
                            <div class="dropdown">
                                  <button class="dropbtn">Workshops</button>
                                  <div class="dropdown-content">
                                    <a href="computervision.html">Computer Vision</a>
                                    <a href="unity.html">Unity/Projection mapping</a>
                                    <a href="arduino.html">Arduino</a>
                                  </div>
                                </div>
                          </li>  
                      <li>
                            <div class="dropdown">
                                  <button class="dropbtn">Excursion</button>
                                  <div class="dropdown-content">
                                    <a href="excursie.html">Assignments</a>
                                  </div>
                                </div>
                          </li>  
                    <li>
                            <div class="dropdown">
                                  <button class="dropbtn">Lab Weeks</button>
                                  <div class="dropdown-content">
                                    <a href="proces.html">Proces</a>
                                    <a href="product.html">Product</a>
                                    <a href="reflectie.html">Reflectie</a>
                                  </div>
                                </div>
                          </li>  
                </ul>
            </section>
        </nav>  
        <section class="parallax">
            <img src="assets/reflectie-header.jpg" alt="An image of a keyboard and hands typing. Seems to be a programmer." />
            <header>
                <h1>Reflectie</h1>
            </header>
        </section>
        <article class="content">
            <section class="introduction-text">
                <div class="text">
                    <h2>Reflectie op een geslaagd product en leuk team</h2>
                    <p>Om te beginnen wil ik graag schrijven over mijn ervaring tijdens de HCI weken. Ik had begrepen dat dit twee intensieve weken zouden worden en dat het erg leuk is. Dit kan ik 100% bevestigen, de weken zijn voorbij gevlogen. Dit komt doordat ik een super leuk team had, een leuk product en er is heel hard gewerkt.</p>
                    <ul>
                        <li>De speler doet de handschoen aan</li>
                        <li>De speler drukt op start</li>
                        <li>Countdown speelt van 5 naar 1 af</li>
                        <li>Laat random kleuren zien</li>
                        <li>Speler ziet kleur en drukt de juiste vinger in</li>
                        <li>Als de speler een vinger indrukt, dan gaat de kleuren strip aan</li>
                        <li>(Als de speler het fout heeft, is er een buzzer te horen en gaan de strips niet aan)</li>
                        <li>Einde van het nummer ziet de speler, de high score </li>
                    </ul>
                    <p>Ik ben heel erg tevreden met hoe LightTouch is gepresenteerd. Voor LightTouch 2.0 zou ik het leuk vinden als er ook muziek wordt geïntegreerd, dan is er niet eens meer een externe speaker nodig. Wat ook leuk is voor de 2.0 versie is meerdere levels, of een multiplayer optie. Nu loop ik een beetje te hard van stapel, omdat er maar twee weken de tijd was natuurlijk. </p>
                    <p>De kwaliteit van het product is aan de ene kant heel goed en aan de andere kant zijn er ook een aantal aandachtspunten. Er is nagedacht over het feit dat mensen van verschillende hand en arm maten het aan kunnen doen. Het is simpel aan te doen door de klittenbandstrips. De kabels in het product zijn makkelijk stuk te maken. Het countdown scherm begint gelijk met de kleur blauw, dus mensen zijn geneigd om gelijk de wijsvinger in te drukken. De spelers hadden ook moeite om de kleur groen en geel te onderscheiden. Het is ook niet geschikt voor mensen die kleurenblind zijn. Verder vind ik het voor een prototype goed in elkaar gezet en geeft het futuristisch gevoel met zich mee.</p>
                    <p>In dit team is er een mooie verdeling geweest in wat iemand aan het doen was. Dit komt omdat we als rode draad het scrumboard namen. Elke ochtend begonnen we met een stand up. Tijdens deze stand up werden gedachten en mogelijke oplossingen gedeeld. Hier werd ook elke dag de verdeling gemaakt van wie wat deed. Ik vind programmeren heel leuk, maar ik zie mij niet als een snelle developer. We hadden natuurlijk maar beperkt de tijd. Om deze reden was Glenn de hoofd developer en ik hielp met mogelijke oplossingen, sparren over code en ik maakte functies. In deze twee weken kwam ik erachter dat ik solderen heel leuk vind en dat ik het ook wel aardig netjes kan. Er zijn natuurlijk ook andere taken geweest, maar dit waren een beetje mijn hoofdtaken. Als ik intensief bezig ben met een project dan ga ik er vanzelf ook in de avond aan werken. Dit deed ik tijdens dit project ook. Het herdefiniëren van het concept, uitzoeken hoe het i2c bus systeem werkt en bijvoorbeeld het schetsen van de poster deed ik allemaal thuis.</p>
                    <p>Naast dat iedereen elke dag kon kiezen voor een bepaalde taak die op het scrumboard stond. Stond iedereen open voor vragen en samenwerking. Ik heb ook geprobeerd tijdens taken te vragen of mensen mijn hulp voor iets nodig hebben. Als is het om even te sparren over iets, dit heb ik gedaan omdat ik het zelf ook fijn vind. Daarbij voel ik mij dan ook meer betrokken bij de andere taken. Zoals het maken en bedenken van circuits voor de handschoen was lastiger dan de arduino opdrachten. Toch is dit wel haalbaar geweest door samenwerking. </p>
                    <p>Als persoon ben ik eigenlijk in de basis al heel gemotiveerd, vooral als ik enthousiast ben over een project. Ik was elke dag fysiek en mentaal aanwezig, maar in de avond was ik nog bezig met iets uitzoeken of uitdenken. Ik heb een super leuke tijd gehad met mijn team en met andere teams. Ik vind het eigenlijk ergens jammer dat we dit pas aan het einde van het tweede jaar doen. Door dit vak heb ik veel meer mensen ontmoet, we zijn zelfs met een club mensen uit eten geweest. Er was elke dag ruimte voor lol en eten. Ik heb veel geleerd tijdens het programmeren, zoals dat het best een beetje op JavaScript lijkt. Ik heb geleerd hoe ik echt goed kan solderen. Ik heb geleerd met de juiste motivatie en team een heel leuk concept neer te zetten in twee weken. De mensen die voor mij kwamen kijken op de expositie waren weggeblazen door wat ik met mijn team heb kunnen maken. Ik ben trots op het product maar ook op het proces en mijn leuke team.</p>
                    <p>Ik heb mij elke dag ingezet om ons project te kunnen realiseren. Dit heb ik gedaan met onderzoek, programmeren, solderen, circuits maken, ontwerpen en heel veel testen. Sommige taken deed ik meer dan andere taken, omdat ik er meer of minder ervaring in heb. Ik heb elke dag een kleine reflectie bijgehouden met taken die ik die dag op mij nam. Lees hieronder hoe ik mij elke dag heb ik ingezet voor het project.</p>
                </div>
                <figure>
                    <img src="assets/teamfoto.jpg" alt="leuke foto van het team!">
                </figure>
            </section>
            <section class="assignment-first">
                <div class="text">
                    <h2>Dag 1</h2>
                    <p>De eerste dag stond in het teken van het begin van de HCI weken. Mijn groep bestaat uit leuke personen zowel Nederlands als internationaal. Ik was bang dat ik niet goed uit mijn woorden zou kunnen komen, maar dat viel echt enorm mee.</p>
                    <p>Ik heb een enorme druk gevoeld om snel een concept te bedenken. Voor mijn gevoel had iedereen om ons heen al een concept. Uiteindelijk had ik besloten om niet te vergelijken met andere groepen, omdat het niet heel zinvol is. Ik en mijn groep zijn uiteindelijk beland op het concept van dansschoenen. Die zijn te vergelijken met het spel dance dance revolution maar dan zonder mat. Ik heb vandaag al getest met een ledstrip, deze dient feedback te geven aan de speler. Het was een leuke dag, maar door alle indrukken ben ik al best moe.</p>
                    <h2>Dag 2</h2>
                    <p>Ik ben de tweede dag bezig geweest met het laten werken van de ledstrips. Uiteindelijk veel moeten solderen en achter gekomen dat de strips het niet doen. Aan het einde van de dag vond ik een normale (geen RGB) Led strip, deze deed het gelukkig wel. Ik ben aan de slag gegaan met de spullen die besteld waren. Met deze spullen moest er uiteindelijk een Wizard of Oz prototype worden gemaakt.</p>
                    <p>Aan het einde van deze dag had ik zelf grote twijfels over het eerste concept. Dit speelde al sinds de dag ervoor en de gehele tweede dag. Ik kon het niet loslaten, dus heb ik de hele avond gekeken naar mogelijke manieren om het concept wel te laten werken. Ik dacht aan bijvoorbeeld een pedometer en GPS, iets met camera's en toch nog aan de accelerometer / gyroscoop. Uiteindelijk zag ik een beeld van ons concept dat het erg houterig zou worden als de stappen worden gedetecteerd. Ik zag niet voor mij hoe we het ooit dance dance revolution sfeer konden geven.</p>
                    <p>Ik wilde niet de volgende dag naar mijn groepje gaan met mijn twijfels over het concept zonder een back-up plan. Ik nam in de avond de tijd om een vernieuwend concept te bedenken, die ervoor zorgde dat we de spullen nog steeds kunnen gebruiken. Ik kwam dus met ongeveer hetzelfde concept, maar dan op de hand. Een soort guitar hero voor je hand.</p>
                    <h2>Dag 3</h2>
                    <p>Aan het begin van de dag tijdens de standup heb ik mijn twijfels aan het eerste concept onderbouwd. Daarna vertelde ik, dat ik ook had gedacht aan een back up concept waar we nog aan konden tweaken als ze dat graag willen.</p>
                    <p>wilde steken in de avond. Ze vonden het niet nodig, maar ik vond het wel belangrijk. Ik heb het concept naar hen gepitcht maar ook naar docenten, om ons een directie te geven voor de volgende stappen. Ik kreeg het advies om verder te gaan met de Lilypad Arduino. Ik heb het grootste deel van de dag onderzoek gedaan, naar de Lilypad en andere soortgelijke projecten. Ik ben deze dag wel gefrustreerd geweest omdat ik de Lilypad niet aan de praat heb gekregen.</p>
                    <h2>Dag 4</h2>
                    <p>Vandaag was een goede dag met veel progressie, ik heb samengewerkt met Glenn aan de code van onze game. Er is ook progressie gemaakt met het circuit en de touchsensoren. Het leuke van vandaag was dat er een bedrijf langs kwam, dat Next Empire heet. Ik vond het een leuk hoorcollege tussendoor. Het was erg verfrissend om een ander soort bedrijf te zien in plaats van een internet bureau. Een bedrijf waar ze nieuwe dingen bedenken en heel veel uit testen. </p>
                    <h2>Dag 5</h2>
                    <p>Na het zoeken wat het probleem nog kon zijn met de Lilypad Arduino heb ik een aantal mogelijkheden uitgeprobeerd om het toch werkend te kunnen krijgen. Ik kwam erachter dat het misschien met de baud te maken had in mijn serial monitor. Uiteindelijk kreeg ik het toen alsnog niet aan de praat. Ik heb het wel aan de praat gekregen op een laptop van iemand anders, maar daarna kwam ik erachter dat er te weinig pins op de Lilypad zitten om te gebruiken. Vandaag was er een leraar van de Universiteit van Leiden op bezoek en hij gaf veel verfrissende inzichten op het onderwerp robots. In plaats van kijken naar de toekomst en hoe eng het allemaal wel niet is. Keek hij naar het verleden en wat er allemaal al is uitgevonden. Er bestaat toch al meer dan ik dacht. Na het hoorcollege wilde ik graag een aantal schetsen gaan maken voor de wearable.</p>
                    <h2>Weekend</h2>
                    <p>Als groep hadden we besloten om niet te veel te doen aan het project. Ik heb alleen een shield van vorig jaar thuis schoongemaakt en gedesoldeerd. Ik heb een aantal batterijen gekocht zodat de arduino’s kunnen functioneren. Ook heb ik een playlist gemaakt die de sfeer van guitar hero zet, zodat die is te gebruiken voor de expositie.</p>
                    <h2>dag 6</h2>
                    <p>Het leuke van vandaag vond ik het verplaatsen van alle componenten. Het was echt veel uitzoeken om van twee breadboards naar eentje te gaan. Het was vaak pasen, meten en testen. Ik heb vandaag onderzoek gedaan naar hoe het bluetooth signaal moet werken op de arduino’s zodat signalen worden doorgegeven. Verder heb ik vandaag kunnen solderen, wat ik heel leuk vind om te doen. Ik heb mij aan het programmeren gewaagd, maar dat ging vandaag minder goed. </p>
                    <h2>Dag 7</h2>
                    <p>Vandaag kon er dan eindelijk een grotere stap worden genomen naar het uiteindelijke prototype. Ik mocht de broekspijp knippen als of het een rood lintje was.</p>
                    <h2>Dag 8</h2>
                    <p>Ik heb mij eigenlijk het grootste deel van de dag mogen vermaken met alles solderen. Voordat ik dat ging doen heb ik eerst een soort schema gemaakt, zodat ik wist wat waar gesoldeerd moest worden. Er kwamen kinderen langs die erg enthousiast waren en mooie complimenten gaven. Ik heb vandaag een begin kunnen maken aan de poster. In de avond heb ik meerdere schetsen gemaakt zodat ik de volgende dag meer duidelijkheid heb. Voor welke design stijl ik op ga.</p>
                    <h2>Dag 9</h2>
                    <p>Ik heb vandaag de poster voor de expositie ontworpen. Ik ging voor een uitnodigende guitar hero stijl. Natuurlijk was ik hier niet de hele dag mee bezig, dus ik heb met mijn groep de spullen van de eerste etage naar de sandbox getild. Ik heb gezocht naar mogelijke manieren om van een rommelige hoek een gezellige en presenteerbare expositie plaats te maken. Het prototype was vandaag bijna helemaal klaar voor de expositie. Om de tijd te vullen heb ik verschillende groepen geholpen met het schoonmaken en solderen van prototypes. </p>
                    <h2>dag 10</h2>
                    <p>Vandaag is de dag van de expositie en ik heb er heel veel zin in. Ik heb familie gevraagd om langs te komen. Het was vandaag extra vervelend dat er een aantal kabels niet stabiel genoeg waren. Ik heb leren solderen in deze twee weken, maar wat ik prettig vind is om met mijn pink contact te maken met de tafel. Dit doe ik zodat ik een stabiele hand heb. Alle onderdelen zaten al in de dichtgenaaide handschoen, dus ik zat er niet echt lekker voor. Ik voelde de ook de druk van de expositie, dat het vandaag echt goed moest komen. Uiteindelijk kwam het gelukkig ook goed. Het was een geslaagde dag met veel lol en veel mensen die het product hebben getest.</p>
                </div>
            </section>
        </article>
    </main>
</body>
</html>